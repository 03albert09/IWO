## UC0008: Walidacja danych
**Autor:** Ilya Rohoutseu
### Aktorzy: System.

### Opis przypadku użycia
System sprawdza poprawność danych przesyłanych przez dostawcę danych. Walidacja obejmuje kontrolę formatu pliku, poprawności wymaganych pól oraz spójności danych. Celem jest zapewnienie, że przesłane dane są zgodne z wymaganiami systemu przed ich zapisaniem lub przetworzeniem.

**Warunek Początkowy:** System otrzymuje dane od dostawcy danych. Ten proces jest częścią przypadków użycia takich jak UC0006 Dodawanie nowych zbiorów danych i UC0007 Edycja zbioru danych, gdzie walidacja jest realizowana poprzez relację include. Może również wystąpić podczas UC0009 Importowanie danych oraz UC0033 Uaktualnienie danych przez API.
### Scenariusz Główny:
1. **System** otrzymuje dane od dostawcy danych.
2. **System** sprawdza, czy dane są w poprawnym formacie.
3. **System** weryfikuje, czy wszystkie wymagane pola są obecne i mają poprawny typ danych.
4. **System** sprawdza spójność danych.
5. Jeśli wszystkie kroki walidacji zakończą się pomyślnie, dane są uznawane za poprawne.


**Powiązania:**
include: UC0006 Dodawanie nowych zbiorów danych, UC0007 Edycja zbioru danych, UC0009 Importowanie danych.

### Scenariusz Alternatywny 1 - Niepoprawny format pliku:
1. Dostawca danych przesyła plik w nieobsługiwanym formacie.
2. System wykrywa niepoprawny format pliku.
3. System wyświetla komunikat informujący o błędzie formatu pliku i prosi o przesłanie pliku w obsługiwanym formacie.
### Scenariusz Alternatywny 2 - Dane zawierają błędy:
1. System wykrywa, że przesłany zbiór danych zawiera błędy.
2. System wyświetla komunikat o błędach i prosi dostawcę danych o poprawienie i ponowne przesłanie zbioru danych.


### Słownik Pojęć:
**Dane:** Informacje przesyłane do systemu, które mają zostać udostępnione jako dane publiczne. Źródłem danych mogą być pliki, systemy zewnętrzne, urządzenia pomiarowe itp..

**Format pliku:** Struktura, w jakiej dane są dostarczane do systemu (np. CSV, XML).

**Wymagane pola:** Określone atrybuty lub elementy danych, które muszą być obecne w przesyłanych danych.

**Spójność danych:** Zgodność danych z określonymi regułami logicznymi i formatami, np. poprawne formaty dat, wartości mieszczące się w dozwolonych zakresach.

**Walidacja danych:** Proces sprawdzania poprawności i zgodności danych z określonymi wymaganiami.
