## UC0021: Logowanie do systemu

**Autor:** Wiktoria Jeleniewicz

### Aktorzy: Użytkownik, System

### Opis przypadku użycia
System umożliwia użytkownikowi zalogowanie się poprzez formularz logowania. Po wprowadzeniu loginu i hasła oraz rozwiązaniu CAPTCHA, system weryfikuje dane uwierzytelniające. W przypadku wymagania logowania dwuskładnikowego (2FA), użytkownik musi dodatkowo podać jednorazowy kod. Po poprawnym zalogowaniu, użytkownik zostaje przekierowany na stronę główną aplikacji.

**Warunek początkowy**: Użytkownik znajduje się na stronie logowania systemu.

### Scenariusz Główny:
1. Użytkownik przechodzi na stronę logowania.

2. Użytkownik wprowadza login i hasło.

3. System wyświetla CAPTCHA.

4. Użytkownik rozwiązuje CAPTCHA.

5. System weryfikuje dane uwierzytelniające.

6. System sprawdza status konta użytkownika.

7. System sprawdza, czy wymagane jest 2FA.

8. [Jeśli wymagane] System żąda kodu 2FA.

9. [Jeśli wymagane] Użytkownik wprowadza kod 2FA.

10. System potwierdza poprawność kodu.

11. System loguje użytkownika i przekierowuje na stronę główną.

### Scenariusz Alternatywny 1 - Niepoprawne dane logowania:
1. Użytkownik wprowadza błędny login lub hasło.

2. System wyświetla komunikat o błędzie.

3. Użytkownik ma możliwość ponownego wprowadzenia danych.

### Scenariusz Alternatywny 2 - Konto zablokowane:
1. Użytkownik wprowadza dane logowania.

2. System wykrywa, że konto jest zablokowane.

3. System informuje użytkownika o blokadzie konta i sugeruje kontakt z administratorem.

### Scenariusz Alternatywny 3 - Nieprawidłowy kod 2FA:
1. Użytkownik wprowadza niepoprawny kod 2FA.

2. System wyświetla komunikat o błędnym kodzie.

3. Użytkownik może ponownie wprowadzić kod.

### Słownik Pojęć:

**Użytkownik systemu** – Osoba korzystająca z systemu w celu wyszukiwania i przeglądania zbiorów danych, mająca możliwość eksportu danych w formacie JSON lub YAML.  

**System** – W kontekście tego przypadku użycia odnosi się do Systemu Zarządzania Otwartymi Danymi Publicznymi, który przyjmuje dane logowania i weryfikuje je.  

**Login** – Unikalny identyfikator użytkownika, który jest wykorzystywany podczas logowania do systemu.  

**Hasło** – Ciąg znaków służący do weryfikacji tożsamości użytkownika. Hasło musi spełniać określone wymagania (znaki specjalne, liczby, wielkie litery).  

**Dane uwierzytelniające** – Kombinacja loginu i hasła, służąca do potwierdzenia tożsamości użytkownika.  

**Weryfikacja** – Proces sprawdzania poprawności wprowadzonych danych uwierzytelniających.  

**Autoryzacja** – Proces ustalenia, czy zweryfikowany użytkownik ma uprawnienia do uzyskania dostępu do systemu.  

**Konto użytkownika** – Informacje o użytkowniku przechowywane w systemie (login, hasło, status).  

**Konto aktywne** – Status konta umożliwiający zalogowanie się do systemu.  

**Strona główna** – Główna strona aplikacji, na którą trafia użytkownik po zalogowaniu.  

**Niepoprawne dane uwierzytelniające** – Login lub hasło nie zgadzają się z danymi przechowywanymi w systemie.  

**Komunikat o błędzie** – Informacja wyświetlana użytkownikowi w przypadku niepowodzenia logowania.  

**Konto zablokowane** – Konto użytkownika zostało zablokowane przez administratora lub automatycznie z powodów bezpieczeństwa.  

**Administrator** – Osoba z uprawnieniami do zarządzania kontami użytkowników i konfiguracją systemu.  

**CAPTCHA** – Mechanizm zabezpieczający przed botami, polegający na rozwiązaniu zadania weryfikującego, czy użytkownik jest człowiekiem.  

**Logowanie dwuskładnikowe (2FA)** – Dodatkowa metoda uwierzytelnienia użytkownika, polegająca na podaniu jednorazowego kodu otrzymanego np. e-mailem.
