Celem projektu jest stworzenie systemu informatycznego do zarządzania publicznymi danymi otwartymi, który umożliwi sprawne udostępnianie i aktualizację danych publicznych w sposób dynamiczny, zgodny z obowiązującymi standardami krajowymi i europejskimi. System będzie wykorzystywany przez dużą jednostkę samorządową, która chce udostępniać szereg danych takich jak rozkłady jazdy komunikacji publicznej, dane o położeniu pojazdów, stężenia zanieczyszczeń w powietrzu, dostępność toalet miejskich czy godziny pracy urzędów.